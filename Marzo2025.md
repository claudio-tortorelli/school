# Primo incontro, marzo 2025

## Cosa è l'informatica, una breve descrizione
L'informatica è la disciplina scientifica che si occupa dello studio dell'elaborazione delle informazioni e delle sue applicazioni pratiche.
La massificazione e la diffusione dei processi informatici rende l'informatica stategica per le economie e le società moderne, figlie della terza rivoluzione industriale.
Gli informatici sono coloro che si sono specializzati nella gestione delle tecnologie che elaborano i dati. In questo senso però possono considerarsi informatici tutti coloro che anche in passato hanno 
assunto ruoli e abilità specialistiche nella gestione dei dati, pur senza l'utilizzo di un computer (es. abaco).

## Cosa è un dato
E' la manifestazione concreta di una certa quantità di informazione, per mezzo della sua codifica. La codifica è la rappresentazione del dato in modo che sia utilizzabile e comprensibile.
Gli elaboratori, al livello più basso utilizzano la codifica binaria 0/1.
Tuttavia anche un semaforo può essere un dato, per l'automobilista: è un dato di tipo colore, che ha cardinalità 3 e può assumere valore verde, giallo e rosso.

## Cosa fa l'informatica con i dati 
I dati 
- si trasformano (elaborano) per produrre altri dati
- si conservano
- si condividono (pubblicano)
- si organizzano
- si proteggono
- si combinano (arricchiscono)
- si rappresentano

## La gestione dei dati avviene tramite algoritmi, cosa sono gli algoritmi
Il programmatore o l'utente forniscono dati in input, la macchina al termine dell'elaborazione fornisce un output.
Ciò che consente di passare dal dato in input a quello elaborato in output è il programma, che per svolgere il compito richiesto, segue un algoritmo.
Un algoritmo è una sorta di "ricetta" tramite la quale la macchina ottiene le istruzioni, in una certa sequenza, per svolgere l'elaborazione dei dati ricevuti.
Affinché un problema sia calcolabile (risolvibile) tramite un algoritmo, questo deve essere
- finito: è costituito da un numero finito di istruzioni e deve sempre terminare;
- deterministico: partendo dagli stessi dati in ingresso, si devono ottenere i medesimi risultati;
- non ambiguo: le operazioni non devono poter essere interpretate in modi differenti;
- generale: deve essere applicabile a tutti i problemi della classe a cui si riferisce.

La prima nozione di algoritmo risale agli egizi nel XVII secolo a.C.
Il primo a codificarla nell'era moderna fu  al-Khwarizmi nell'IX secolo d.c.

## Gli algoritmi si implementano tramite un linguaggio che la macchina comprende
Un algoritmo viene tradotto in un codice sorgente che la macchina può interpretare ed eseguire. 
Ci sono tanti tipi diversi di linguaggi, generici e specifici, a seconda dalla macchina che li interpreta.
La prima ad aver lasciato degli scritti relativi alla programmazione di una macchina tramite un linguaggio è stata una donna, Ada Lovelace nel 1800.

## Jack il topo robot esegue un algoritmo per arrivare al formaggio
Vedremo come Jack può essere programmato tramite un linguaggio che può eseguire.
Eseguendo l'algoritmo programmato Jack prova ad arrivare al formaggio...

# Riferimenti
- https://it.wikipedia.org/wiki/Informatica
- https://it.wikipedia.org/wiki/Algoritmo
